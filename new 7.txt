Забруднення навколишнього середовища, не раціональне використання природних ресурсів та катаклізми, що випливають звідси, змусили суспільство переглянути своє ставлення до нашої планети. Так, в 1980-1990 роках на світову арену вийшов еко-стиль. Він втілив у собі етичне ставлення до природи як можливість збереження її цілісності та краси.
Прабатьком еко-стилю вважається фінський архітектор Алвар Аалто, будинки якого гармонійно вписувалися у природний ландшафт. Їх зводили навколо дерев, що додавало колоритності інтер’єру та при цьому не завдавало шкоди навколишньому середовищу. Достатньо природного освітлення, безліч живих квітів та використання дерев'яних поверхонь при облаштуванні дому підкреслювало максимальне злиття з природою.
Найбільшу популярність екологічний стиль в інтер'єрі завоював в кінці XX століття. Так, під нього потрібно вибрати правильні матеріали для оздоблення, відповідні меблі та текстиль. Однак головна цінність еко-стилю в його глибинній філософії – не бути німим спостерігачем та егоїстичним споживачем, а вносити свій посильний внесок для зниження навантаження на навколишнє середовище (утилізація та вторинне використання матеріалів).
